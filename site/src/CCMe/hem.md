Om mig
======

Jag heter Magnus och är 31 år gammal.

Jag har alltid tyckt att det varit spännande med programmering, ända sedan jag som 10-åring fick min första Atari ST och lärde mig BASIC. Sedan dess har jag pluggat programmering lite här och där, bl.a. ett år på Internetsystem i Karlskrona i början av 2000-talet. Programmeringen har dock aldrig blivit någon yrkesbana för min del, utan har stannat vid ett fritidsintresse. Istället har jag jobbat med helt andra saker, som t.ex. att köra taxi, brödbil, postbil och långtradare.

Dock har programmeringsintresset bestått genom åren, och har på senare tid liksom gift sig med yrket som lastbilschaufför. Resultatet blev en mobilapplikation för att underlätta för chaufförer vid lastning och transport av farligt gods.

Mobilapplikationen har gett mig förnyat intresse för programmering samt motivation att "reboota" tillvaron, och jag kommer spendera ett års tjänstledighet med att se mig omkring i världen samtidigt som jag pluggar på distans.
